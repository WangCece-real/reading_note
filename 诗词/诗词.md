









## 唐朝

#### 李白

> **将进酒**
>
> 君不见，黄河之水天上来，奔流到海不复回。
>君不见，高堂明镜悲白发，朝如青丝暮成雪。
> 人生得意须尽欢，莫使金樽空对月。
> 天生我材必有用，千金散尽还复来。
> 烹羊宰牛且为乐，会须一饮三百杯。
> 岑夫子，丹丘生，将进酒，杯莫停。
> 与君歌一曲，请君为我倾耳听。(倾耳听 一作：侧耳听)
> 钟鼓馔玉不足贵，但愿长醉不愿醒。(不足贵 一作：何足贵；不愿醒 一作：不复醒)
> 古来圣贤皆寂寞，惟有饮者留其名。(古来 一作：自古；惟 通：唯)
> 陈王昔时宴平乐，斗酒十千恣欢谑。
> 主人何为言少钱，径须沽取对君酌。
> 五花马、千金裘，呼儿将出换美酒，与尔同销万古愁。

> **《[宣州谢脁楼饯别校书叔云](https://so.gushiwen.cn/shiwenv_731e2a19594e.aspx)》**
>
> 弃我去者，昨日之日不可留；
> 乱我心者，今日之日多烦忧。
> 长风万里送秋雁，对此可以酣高楼。
> 蓬莱文章建安骨，中间小谢又清发。
> 俱怀逸兴壮思飞，欲上青天揽明月。(揽 一作：览；明月 一作：日月)
> 抽刀断水水更流，举杯销愁愁更愁。(销愁 一作：消愁)
> 人生在世不称意，明朝散发弄扁舟。

#### 杜牧

> 《九日齐山登高 / 九日齐安登高》
> ——唐代·杜牧
> 江涵秋影雁初飞，与客携壶上翠微。
> 尘世难逢开口笑，菊花须插满头归。
> 但将酩酊酬佳节，不用登临恨落晖。
> 古往今来只如此，牛山何必独霑衣。(霑 同：沾)（以旷达表抑郁）
>
> > “古往今来只如此，牛山何必独沾衣？”尾联是说，人生短暂古往今来终归如此，何必像齐景公对着牛山流泪。这里诗人进一步安慰自己。春秋时，齐景公游于牛山，北望国都临淄流泪说：“若乎滂滂去此而死乎！”

#### 杜甫

> [**房兵曹胡马诗**](https://so.gushiwen.cn/shiwenv_9dc9ccc0b6a9.aspx)
>
> 唐代·杜甫
>
> 胡马大宛(yuan,4)名，锋棱瘦骨成。
> 竹批双耳峻，风入四蹄轻。
> 所向无空阔，真堪托死生。
> 骁腾有如此，万里可横行。

> [**病马**](https://so.gushiwen.cn/shiwenv_434bdc36c4fe.aspx)
>
> [杜甫 ](https://so.gushiwen.cn/search.aspx?value=杜甫)[〔唐代〕](https://so.gushiwen.cn/shiwens/default.aspx?cstr=唐代)
>
> 乘尔亦已久，天寒关塞深。
> 尘中老尽力，岁晚病伤心。
> 毛骨岂殊众？驯良犹至今。
> 物微意不浅，感动一沉吟。

#### 李贺

> **马诗二十三首·其四**
>
> [李贺](https://so.gushiwen.cn/authorv_74d46d599f15.aspx) [〔唐代〕](https://so.gushiwen.cn/shiwens/default.aspx?cstr=唐代)
>
> 此马非凡马，房星本是星。
> 向前敲瘦骨，犹自带铜声。

#### 崔护

> **题都城南庄**
>
> [崔护](https://so.gushiwen.cn/authorv_04138f12360f.aspx) [〔唐代〕](https://so.gushiwen.cn/shiwens/default.aspx?cstr=唐代)
>
> 去年今日此门中，人面桃花相映红。
> 人面不知何处去，桃花依旧笑春风。

## 宋朝

> **江城子·中秋早雨晚晴** 
> 宋代：陈著 
>
> 中秋佳月最端圆。老痴顽。见多番。杯酒相延，今夕不应悭(qian1)。残雨如何妨乐事，声淅淅，点斑斑。
>
> 天应有意故遮阑。拍人间。等闲看。好处时光，须用著些难。直待黄昏风卷霁，金滟滟，玉团团。（旷达）
>
> > 悭(qian1,)：吝啬小气，悭吝

> **木兰花**
>
> 北宋：钱惟演
>
> 城上风光莺语乱，城下烟波春拍岸。
> 绿杨芳草几时休？泪眼愁肠先已断。
>
> 情怀渐觉成衰晚，鸾镜朱颜惊暗换。
> 昔年多病厌芳尊，今日芳尊惟恐浅。（凄婉）

> **苏幕遮**
>
> 范仲淹
>
> 碧云天，黄叶地，秋色连波，波上寒烟翠。山映斜阳天接水，芳草无情，更在斜阳外。
> 黯乡魂，追旅思。夜夜除非，好梦留人睡。明月楼高休独倚。酒入愁肠，化作相思泪。

### 苏轼

> **水调歌头·明月几时有**
>
> 丙辰中秋，欢饮达旦，大醉，作此篇，兼怀子由。
>
> 明月几时有？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间。转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。

> **水龙吟·次韵章质夫《杨花词》**
>
> 似花还似非花，也无人惜从教坠。抛家傍路，思量却是，无情有思。萦损柔肠，困酣娇眼，欲开还闭。梦随风万里，寻郎去处，又还被、莺呼起。
>
> 不恨此花飞尽，恨西园、落红难缀。晓来雨过，遗踪何在？一池萍碎。春色三分，二分尘土，一分流水。细看来，不是杨花，点点是离人泪。

>  [**宋代·苏轼《观潮》**](https://m.gushiwen.org/app/)
>
>  庐山烟雨浙江潮，未至千般恨不消。
>
>  到得还来别无事，庐山烟雨浙江潮。 

> [**宋代·苏轼《六月二十日夜渡海》**](https://so.gushiwen.cn/shiwenv_f329f4ec0160.aspx)
>
> 参横斗转欲三更，苦雨终风也解晴。
>
> 云散月明谁点缀？天容海色本澄清。
>
> 空余鲁叟乘桴意，粗识轩辕奏乐声。
>
> 九死南荒吾不恨，兹游奇绝冠平生。

### 郑思肖

> **寒菊 / 画菊**
>
> [宋代](https://so.gushiwen.cn/shiwen/default.aspx?cstr=宋代)：[郑思肖](https://so.gushiwen.cn/authorv_5c8c46f3ca79.aspx)
>
> 花开不并百花丛，独立疏篱趣未穷。
> 宁可枝头抱香死，何曾吹落北风中。

### 李清照

> **一剪梅·红藕香残玉簟秋**
> 
> 红藕香残玉簟秋。轻解罗裳，独上兰舟。云中谁寄锦书来？雁字回时，月满西楼。
> 花自飘零水自流。一种相思，两处闲愁。此情无计可消除，才下眉头，却上心头。


## 清朝

### 曹雪芹

> **《好了歌》**
> 清代·曹雪芹
> 世人都晓神仙好，惟有功名忘不了！
> 古今将相在何方？荒冢一堆草没了。
> 
> 世人都晓神仙好，只有金银忘不了！
> 终朝只恨聚无多，及到多时眼闭了。
> 
> 世人都晓神仙好，只有娇妻忘不了！
> 君生日日说恩情，君死又随人去了。
> 
> 世人都晓神仙好，只有儿孙忘不了！
> 痴心父母古来多，孝顺儿孙谁见了？

> **好了歌注**
>
> [曹雪芹](https://so.gushiwen.cn/authorv_7d4ee0783235.aspx) [〔清代〕](https://so.gushiwen.cn/shiwens/default.aspx?cstr=清代)
>
> 陋室空堂，当年笏(hu, 四)满床；衰草枯杨，曾为歌舞场。
> 蛛丝儿结满雕梁，绿纱今又糊在蓬窗上。说什么脂正浓，粉正香，如何两鬓又成霜？
> 昨日黄土陇头送白骨，今宵红灯帐底卧鸳鸯。
> 金满箱，银满箱，转眼乞丐人皆谤。
> 正叹他人命不长，那知自己归来丧！
> 训有方，保不定日后作强梁。择膏粱，谁承望流落在烟花巷！
> 因嫌纱帽小，致使锁枷扛，昨怜破袄寒，今嫌紫蟒长。
> 乱烘烘你方唱罢我登场，反认他乡是故乡。甚荒唐，到头来都是为他人作嫁衣裳。
>
> > 笏(hu, 四)：长板子，笏满床；“满床笏”是一个[典故](https://baike.baidu.com/item/典故/1140105)，说的是唐朝名将[汾阳王](https://baike.baidu.com/item/汾阳王/9298811)[郭子仪](https://baike.baidu.com/item/郭子仪)六十大寿时，七子八婿皆来祝寿，由于他们都是朝廷里的高官，手中皆有[笏板](https://baike.baidu.com/item/笏板/4354913)，拜寿时把笏板放满床头（一说放满[象牙床](https://baike.baidu.com/item/象牙床/9874729)，故事详见《[因话录](https://baike.baidu.com/item/因话录/4429931)》）。后来这个主题被画成画，编成戏剧，写入小说，在民间广泛流传。至明清两代，《满床笏》成了从官场到民间的重头戏。
> >
> > **“满床笏”这一典故被用来借喻家门福禄昌盛、富贵寿考。**旧时中国民间有钱人家，要把郭子仪的画像悬挂中堂，称作“天官图”，以祈全福全寿。

